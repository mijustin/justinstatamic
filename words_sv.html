<!DOCTYPE html>
<html lang="sv">
	<head>
		<meta charset="UTF-8">
		<title>Words</title>
		<link href="words.css" rel="stylesheet">
	</head>
	<body>
		<h1>Det här är en webbsida.</h1>
		<p>Det finns inte så mycket här.</p>
		<p>Bara ord.</p>
		<p><strong>Och du läser dem.</strong></p>
		<p>Vi har blivit besatta vid snygg design, följsam layout och skript som gör magiska saker.</p>
		<p><strong>Men det mest kraftfulla verktyget på webben är fortfarande ord.</strong></p>
		<p>Jag skrev de här orden, och du läser dem: <em>det</em> är magiskt.</p>
		<p>Jag befinner mig i en liten stad i British Columbia; du är förmodligen någon annanstans. Jag skrev det här tidigt på morgonen, 20 juni 2013; du läser det förmodligen vid en annan tidpunkt. Jag skrev det på min laptop; du kanske läser det på din telefon, surfplatta eller en vanlig dator.</p>
		<p>Du och jag har kopplats ihop eftersom <em>jag skrev det här</em> och <em>du läser det</em>. <strong>Det är webben.</strong> Trots våra olika platser, prylar och tidszoner kan vi kopplas samman <em>här</em>, på en enkel HTML-sida.</p>
		<p>Jag skrev det här i en textredigerare. Det väger 6&nbsp;kB. Jag behövde inget Content Management-system, en grafisk formgivare eller mjukvaruutvecklare. Det finns inte mycket kod alls på den här sidan, bara enkel uppmärkning av stycken, hierarki och betoning.</p>
		<p>Jag kommer ihåg när jag lärde min dotter koda HTML när hon var 8 år. Det första hon skrev var <a href="http://bizbox.ca/kidlet/" hreflang="en">en berättelse om en ekorre</a>. Hon ägnade sig inte åt att "skriva HTML"; <strong>hon delade någonting med världen.</strong> Hon kunde inte tro att hon kunde skriva en berättelse på vår hemdator och sen publicera den för hela världen. Hon brydde sig egentligen inte om HTML, hon brydde sig om att dela med sig av sina berättelser.</p>
		<p><strong>Du läser fortfarande.</strong></p>
		<p>Tänk på allt du skulle kunna kommunicera med en enkel sida som den här. Om du är en företagare kan du sälja något. Om du är en lärare kan du lära ut något. Om du är en konstnär kan du visa något du gjort. <strong>Och om dina ord är bra kommer folk att läsa dem</strong>.</p>
		<p>Om du är en webbdesigner, eller är en kund som jobbar med en, skulle jag vilja utmana dig att tänka på ord först. Istället för att börja med en stilguide eller en Photoshop-skiss, <em>börja med ord på en sida.</em></p>
		<p>Vad har du att säga? Om du inte vet finns det ingen anledning att lägga till allt det andra onödiga. <strong>Börja med en sida bara</strong>, med ett enda fokus. Skriv den och publicera den, <em>och iterera det</em>. Varje gång du ska lägga till något, fråga dig själv: hjälper det här mig att kommunicera bättre? Kommer den där extra formatteringen, bilden eller länken hjälpa min publik att förstå bättre? Om svaret är "nej", lägg inte till det.</p>
		<p><strong>I grunden borde webbdesign handla om ord.</strong> Orden kommer inte <em>efter</em> att designen är klar. Orden är början, kärnan, fokuset.</p>
		<p>Börja med ord.</p>
		<p>Tack,<br>Justin Jackson</p>
		<p class="note">Det här inlägget inspirerades ursprungligen av <span lang="en">Jason Frieds</span> design av <a href="https://knowyourcompany.com" hreflang="en" lang="en">Know Your Company</a>.</p>
		<p class="note" lang="en">Translator: <a href="https://twitter.com/mymarkup" lang="sv">Erik Stattin</a> – <a href="words.html" hreflang="en">English version</a></p>
		<script src="words.js"></script>
	</body>
</html>
