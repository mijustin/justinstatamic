<!DOCTYPE html>
<html lang="tr">
	<head>
		<meta charset="UTF-8">
		<title>Words</title>
		<link href="words.css" rel="stylesheet">
	</head>
	<body>
		<h1>Bu bir web sayfası</h1>
		<p>Burada çok bir şey yok.</p>
		<p>Sadece kelimeler var.</p>
		<p><strong>Ve siz onları okuyorsunuz.</strong></p>
		<p>Süslü tasarımları, uyumlu sayfa düzenlerini ve acayip şeyler yapan kodları takıntı haline getirdik.</p>
		<p><strong>Ancak webdeki en güçlü araç hala kelimeler.</strong></p>
		<p>Ben bu kelimeleri yazdım ve siz onları okuyorsunuz: <em>Bu harika.</em></p>
		<p>Ben Britanya Kolumbiyasındaki küçük bir şehirdeyim; siz muhtemelen başka bir yerdesiniz. Ben bunları 20 Haziran 2013 günü sabah erken saatlerde yazdım; siz muhtemelen başka bir zamanda okuyorsunuz. Ben bunları dizüstü bilgisayarımda yazdım; siz masaüstü, tablet bilgisayar veya telefonlarınızda okuyor olabilirsiniz.</p>
		<p><em>Ben bunları yazdığım</em> ve <em>siz okuduğunuz</em> için bir bağlantı kurabildik. <strong>Web budur.</strong> Farklı mekanlara, cihazlara, zaman dilimlerine rağmen burada, basit bir HTML sayfasında, bağlantı kurarız.</p>
		<p>Ben bunları bir metin editöründe yazdım. Boyutu 6&nbsp;kB. Bir İçerik Yönetim Sistemine, bir grafik tasarımcısına veya yazılım geliştiricisine ihtiyacım olmadı. Bu sayfada neredeyse hiç kod yok, yalnızca paragraflar, hiyerarşi ve vurgu için kodlar var.</p>
		<p>Kızıma 8 yaşındayken HTML kod yazmayı öğrettiğimi hatırlıyorum. İlk yazdığı şey, <a href="https://justinjackson.ca/squirrel" hreflang="en">bir sincapla ilgili bir hikayeydi</a>. "HTML kodlaması" yapmıyordu, <strong>dünya ile bir şey paylaşıyordu</strong>. Evimizdeki bilgisayarda bir hikaye yazıp bunu dünyanın beğenisine sunabildiğine inanamazdı. HTML'i önemsemiyordu, yalnızca hikayelerini paylaşmayı önemsiyordu.</p>
		<p><strong>Hala okuyorsunuz.</strong></p>
		<p>Böyle basit bir sayfa ile iletişim kurabileceğiniz şeyleri bir düşünün. Bir işadamı iseniz, bir şeyler satabilirsiniz. Bir öğretmenseniz, bir şeyler öğretebilirsiniz. Bir sanatçı iseniz, yaptığınız bir şeyi sergileyebilirsiniz.<strong> Ve eğer kelimeleriniz iyiyse, insanlar okuyacaktır.</strong></p>
		<p>Eğer web tasarımcısı iseniz veya onlardan biriyle çalışan bir müşteri iseniz, önce kelimeleri düşünmenizi tavsiye ediyorum. Bir tasarım rehberi veya Photoshop örneği ile başlamak yerine, <em>sayfadaki kelimelerle işe başlayın.</em></p>
		<p>Söylemeniz gereken şey ne? Bilmiyorsanız, geriye kalan onca şeyi eklemenin pek de yararı yok. <strong>Sadece tek bir sayfa ile</strong>, tek bir odakla işe başlayın. Yazın ve yayınlayın, sonra onun üzerine yineleyin. Her yeni bir şey ekleyeceğinizde, kendinize sorun: Bu benim daha iyi iletişim kurmamı sağlayacak mı? İlave stil kodları, resimler veya bağlantılar, ziyaretçilerimin içeriği daha iyi anlayabilmesine yardımcı olacak mı? Cevabınız "Hayır"sa, eklemeyin.</p>
		<p><strong>Özünde, web tasarımı kelimelere dair olmalıdır.</strong> Kelimeler, tasarımdan sonra gelmez. Kelimeler başlangıçtır, çekirdektir, odaktır.</p>
		<p>Kelimelerle başlayın.</p>
		<p>Hoşça kalın,<br>Justin Jackson</p>
		<p class="note">Bu yazı Jason Fried'ın orijinal <a href="https://knowyourcompany.com" hreflang="en" lang="en">Know Your Company</a> (Şirketinizi Bilin) isimli çalışmasından ilham alınarak hazırlanmıştır.</p>
		<p class="note" lang="en">Translator: <a href="https://twitter.com/opereysin" lang="tr">Opereyşın</a> – <a href="words.html" hreflang="en">English version</a></p>
		<script src="words.js"></script>
	</body>
</html>
