
<!DOCTYPE html>
<html lang="mn">
	<head>
		<meta charset="UTF-8">
		<title>Слова</title>
		<link href="words.css" rel="stylesheet">
		<link href="https://plus.google.com/u/0/115056462967470089501" rel="author">
	</head>
	<body>
<h1>Це веб-сторінка.</h1>

<p>На ній нема нічого особливого.</p>

<p>Лише слова.</p>

<p><strong>І ви читаєте їх.</strong></p>

<p>Ми стали залежними від вишуканого дизайну, адаптивних макетів і скриптів, що роблять магічні речі. </p>

<p><strong>Проте найпотужнішим інструментом вебу залишаються слова.</strong></p>

<p>Я написав ці слова, а ви їх читаєте: <em>це захоплює.</em></em></p>

<p>Я зараз у маленькому містечку Британської Колумбії. Ви, мабуть, в іншому місці. Я написав це вранці 20 червня 2013 року. Ви, швидше за все, читаєте в інший час. Я писав це на ноутбуці, ви, можливо, читаєте на телефоні, планшеті чи комп’ютері. </p>

<p>У нас з вами є можливість зв’язатися лишень тому, що <em>я написав, а ви читаєте.</em> <strong>Ось, що таке веб.</strong> Попри різні локації, пристрої, часові пояси, ми можемо зв’язатися <em>тут</em>, на звичайній HTML сторінці. </p>

<p>Я написав це в текстовому редакторі. Текст займає 6 кілобайтів. Мені не потрібна Система Управління Контентом, графічний дизайнер, чи розробник програмного забезпечення. На сторінці не так багато коду, лише проста розмітка для параграфів, ієрархії та акцентів. </p>

<p>Я пам’ятаю, як навчав доньку писати HTML, коли їй було 8. Перше, що вона написала, була історія про білочку. Тоді вона не «писала HTML», <strong>вона ділилася чимось зі світом</strong>. Вона не могла повірити, що може написати історію на комп’ютері і потім опублікувати, щоб світ її побачив. Їй було все одно на HTML, вона хотіла ділитися історіями.</p>

<p><strong>Ви все ще читаєте.</strong></p>

<p>Подумайте лишень про речі, які ви можете розказати за допомогою простої сторінки. Якщо ви бізнесмен, то можете продати щось. Якщо вчитель, можете навчати. Якщо митець — продемонструвати зроблене. <strong>І якщо ви майстер слова, люди будуть читати.</strong></p>

<p>Якщо ви графічний дизайнер, чи його клієнт, закликаю подумати спершу над словами. Замість того, щоб починати з вибору стилів чи розробки макету в Photoshop, <em>почніть з тексту на сторінці.</em></p>

<p>Що ви хочете сказати? Якщо не знаєте, немає змісту додавати весь цей мотлох. <strong>Почніть з однієї сторінки, сфокусуйтесь.</strong> Напишіть її й опублікуйте, потім повторіть. Кожного разу, коли хочете щось додати, запитайте в себе: чи допомагає це комунікувати краще? Чи дасть цей додатковий стиль, зображення чи посилання глибше розуміння для аудиторії? Якщо відповідь «Ні», не додавайте.</p>

<p><strong>Веб-дизайн — це, насамперед, слова.</strong> Слова не повинні бути написані <em>після</em> того, як дизайн закінчений. Слова — це початок, основа, фокус.</p>

<p>Почніть зі слів.</p>

<p>Щасти,<br>Justin Jackson</p>
<p>—</p>

		<p><em>Переклад: <a href="https://www.facebook.com/ania.glushchenko">Анна Глущенко</a> та Ігор Стефурак.
		<br>
		Оригінал: <a href="http://justinjackson.ca/words.html" target="_blank">Words</a>.</em>
		</p>
		<p><em>Підпишіться на мою розсилку «Нотатки для стартапів»: <a href="http://opryshok.com/nds">http://opryshok.com/nds</a></em></p>
<script src="words.js"></script>
	</body>
</html>
