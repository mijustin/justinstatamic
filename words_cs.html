<!DOCTYPE html>
<html lang="cs">
	<head>
		<meta charset="UTF-8">
		<title>Words</title>
		<link href="words.css" rel="stylesheet">
	</head>
	<body>
		<h1>Tohle je webová stránka.</h1>
		<p>Není tady toho moc.</p>
		<p>Jen slova.</p>
		<p><strong>A ty je čteš.</strong></p>
		<p>Stali jsme se posedlí líbívými designy, responzivními návrhy a skripty, které dělají kouzelné věci.</p>
		<p><strong>Ale ten nejsilnější nástroj na internetu jsou stále slova.</strong></p>
		<p>Já napsal tyhle slova, a ty je pořád čteš: <em>to je</em> kouzelné.</p>
		<p>Jsem v malém městečku v Britské Kolumbii; ty pravděpodobně někde jinde. Napsal jsem je brzo ráno, 20. června 2013; ty je pravděpodobně čteš jindy. Napsal jsem je na svém notebooku; ty je můžeš číst na svém telefonu, tabletu nebo stolním počítači.</p>
		<p>Ty a já jsme se mohli spojit, protože <em>já tohle napsal</em> and <em>ty to čteš</em>. <strong>To je web</strong>. Navzdory našim odlišným polohám, přístrojům a časovým pásmům se můžeme spojit <em>tady, </em>na prosté HTML stránce.</p>
		<p>Tenhle text jsem napsal v textovém editoru. Má 5KB. Nepotřeboval jsem systém pro správu obsahu, grafika nebo softwarového vývojáře. Na téhle stránce není moc kódu, jenom jednoduché značky pro odstavce, hierarchii a zdůraznění.</p>
		<p>Pamatuju si, jak jsem učil kódovat v HTML svoji dceru, když jí bylo 8 let. První věc, kterou napsala byl <a href="http://bizbox.ca/kidlet/" hreflang="en">příběh o veverce</a>. Ona ale &quot;nepsala HTML&quot;; <strong>Ona pouze sdílela něco se světem</strong>. Nemohla uvěřit, že může napsat příběh na našem domácím počítači a pak to publikovat pro celý svět. Nešlo jí o HTML, šlo jí o sdílení svých příběhů.</p>
		<p><strong>Ty pořád čteš.</strong></p>
		<p>Přemýšlej o všech těch věcech, které můžeš sdělit s jednoduchou stránkou, jako je tahle. Pokud jsi obchodník, mohl bys něco prodat. Pokud jsi učitel, mohl bys něco učit. Pokud jsi umělec, mohl bys ukazovat, co jsi udělal. <strong>A pokud jsou tvá slova dobrá, lidé je budou číst.</strong></p>
		<p>Pokud jsi web designer, nebo jeho zákazník, chtěl bych tě vyzvat, abys nejprve myslel na slova. Místo začínání se style guide-m nebo photoshopovým návrhem, <em>začni slovy na stránce.</em> </p>
		<p>Máš co říct? Jestli nevíš, nemá moc smysl přidávat nadbytečný zdrojový kód. <strong>Prostě začni s jednou stránkou</strong> a soustřeď se. Napiš ji a pak publikuj, <em>potom iteruj</em>. Pokaždé, když něco přidáš, zeptej se sám sebe: pomáhá to komunikovat lépe? Pomůže to další stylování, obrázek nebo odkaz mému publiku lépe chápat sdělení? Pokud je odpověď  &quot;ne&quot;, nepřidávej to.</p>
		<p><strong>Ve své podstatě, web design by měl být o slovech</strong>. Slova nepřicházejí, <em>až</em> je design hotový. Slova jsou začátek, jádro a zaměření.</p>
		<p>Začni se slovy.</p>
		<p>Díky.<br>Justin Jackson</p>
		<p class="note" lang="en">Translator: <a href="https://twitter.com/jenahajek" lang="cs">Jan Hajek</a> – <a href="words.html" hreflang="en">English version</a></p>
		<script src="words.js"></script>
	</body>
</html>
