<!DOCTYPE html>
<html lang="pl">
	<head>
		<meta charset="UTF-8">
		<title>Words</title>
		<link href="words.css" rel="stylesheet">
	</head>
	<body>
		<h1>To jest strona internetowa.</h1>
		<p>Nie ma tu za wiele.</p>
		<p>Tylko słowa.</p>
		<p><strong>A Ty je czytasz.</strong></p>
		<p>Oszaleliśmy na punkcie fantazyjnych projektów stron, ich responsywności i skryptów robiących magiczne rzeczy.</p>
		<p><strong>Natomiast najpotężniejszym narzędziem w WWW są nadal słowa.</strong></p>
		<p>Ja piszę te słowa, a Ty je czytasz: <em>to</em> jest magiczne.</p>
		<p>Jestem w małym mieście w Kolumbii Brytyjskiej; Ty jesteś pewnie gdzie indziej. Piszę to wczesnym rankiem, 20 czerwca 2013 roku; Ty pewnie czytasz to w innym czasie. Ja piszę te słowa na moim laptopie; Ty możesz czytać je na telefonie, tablecie lub komputerze stacjonarnym.</p>
		<p>Ty i ja mamy możliwość nawiązania relacji, ponieważ <em>ja to napisałem</em> a <em>Ty to czytasz</em>. <strong>To jest WWW</strong>. Niezależnie od różnicy lokalizacji, urządzeń i stref czasowych możemy nawiązać relację <em>tutaj</em>, na prostej stronie HTML.</p>
		<p>Napisałem ten tekst w edytorze tekstu. Ma 6&nbsp;kB. Nie potrzebowałem do tego <em>systemu zarządzania treścią</em>, grafika czy programisty. Na tej stronie nie ma zbyt wiele kodu - tylko proste znaczniki dla akapitów, hierarchii i podkreśleń.</p>
		<p>Pamiętam jak uczyłem moją córkę HTML-a, kiedy miała 8 lat. Pierwsze co napisała to <a href="http://bizbox.ca/kidlet/" hreflang="en">historia wiewiórki</a>. Ona nie &bdquo;pisała HTML-a&rdquo;; <strong>ona dzieliła się czymś ze światem</strong>. Nie mogła uwierzyć, że może napisać historyjkę na naszym domowym komputerze, a potem udostępnić ją każdemu na świecie. Nie interesował jej jakoś szczególnie HTML, interesowało ją dzielenie się historyjkami.</p>
		<p><strong>Nadal czytasz.</strong></p>
		<p>Pomyśl o wszystkich rzeczach, które możesz zakomunikować taką prostą stroną jak ta. Jeśli jesteś biznesmenem, możesz nią coś sprzedać. Jeśli nauczycielem - możesz kogoś czegoś nauczyć. Jeśli jesteś artystą, możesz pokazać coś, co zrobiłeś. <strong>Jeśli Twoje słowa są dobre, ludzie je przeczytają.</strong></p>
		<p>Jeśli jesteś projektantem stron internetowych albo klientem, który pracuje z projektantem, wzywam Cię do zastanowienia się na początku nad słowami. Zamiast startowania z wytycznymi identyfikacji wizualnej czy makietą w Photoshopie, <em>zacznij od słów na stronie</em>.</p>
		<p>Co masz do powiedzenia? Jeśli nie wiesz, nie na wiele zda się dodanie do tego czegokolwiek. <strong>Zacznij od jednej strony</strong>, w skupieniu. Napisz ją i opublikuj, a następnie <em>iteruj na tym</em>. Za każdym razem, kiedy będziesz chciał coś dodać, zapytaj siebie: czy to pomaga mi lepiej przekazać komunikat? Czy to dodatkowe formatowanie, ilustracja czy link pozwolą moim odbiorcom lepiej mnie zrozumieć? Jeśli odpowiedź brzmi &bdquo;nie&rdquo;, nie dodawaj rzeczy, o której myślisz.</p>
		<p><strong>Tak naprawdę sercem projektowanych stron powinny być słowa</strong>. Słowa nie przychodzą <em>po</em>zaprojektowaniu strony. Słowa są początkiem, sednem, ogniskiem.</p>
		<p>Zacznij od słów.</p>
		<p>Dzięki,<br>Justin Jackson</p>
		<p class="note">Ten tekst był zainspirowany designem <a href="https://knowyourcompany.com" hreflang="en" lang="en">Know Your Company</a> autorstwa <span lang="en">Jason Fried</span>.</p>
		<p class="note" lang="en">Translator: <a href="https://twitter.com/_wolanski" lang="pl">Gregory Wolanski</a> – <a href="words.html" hreflang="en">English version</a></p>
		<script src="words.js"></script>
	</body>
</html>
