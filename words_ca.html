<!DOCTYPE html>
<html lang="ca">
	<head>
		<meta charset="UTF-8">
		<title>Words</title>
		<link href="words.css" rel="stylesheet">
	</head>
	<body>
		<h1>Això és una pàgina web.</h1>
		<p>No hi ha gran cosa aquí.</p>
		<p>Només paraules.</p>
		<p><strong>I tu les estàs llegint.</strong></p>
		<p>Ens hem obsessionat amb els dissenys elegants, els dissenys responsius i els <em>scripts</em> que fan coses màgiques.</p>
		<p><strong>Però l'eina més potent del web segueix sent la paraula.</strong></p>
		<p>Jo vaig escriure aquestes paraules, i tu les estàs llegint: <em>això</em> és màgic.</p>
		<p>Jo estic en una petita ciutat de la Columbia Britànica; tu probablement ets en algun altre lloc. Vaig escriure això ben d'hora al matí, un 20 de juny de 2013; tu ho estàs llegint a una hora diferent. Ho vaig escriure al meu ordinador portàtil; tu ho podries estar llegint al teu mòbil, en una tauleta o en un ordinador d'escriptori.</p>
		<p>Tu i jo hem pogut connectar perquè <em>jo vaig escriure això</em> i <em>tu ho estàs llegint</em>. <strong>Això és el web</strong>. Malgrat les nostres diferents ubicacions, dispositius i zones horàries, som capaços de connectar-nos <em>aquí</em>, en una simple pàgina web.</p>
		<p>Vaig escriure això en un editor de text. Pesa 6&nbsp;kB. No em va fer falta cap sistema de gestió de continguts, ni un dissenyador gràfic, tampoc un programador. No hi ha gaire codi en aquesta pàgina: només simples etiquetes per als paràgrafs, pels títols o per emfatitzar.</p>
		<p>Recordo que vaig ensenyar codi HTML a la meva filla quan tenia 8 anys. La primera cosa que va escriure va ser <a href="http://bizbox.ca/kidlet/">una història sobre un esquirol</a>. Ella no &quot;escrivia HTML&quot;; <strong>ella compartia alguna cosa amb el món</strong>. No es podia creure que estava escrivint una història a l'ordinador de casa, i que després la podia publicar perquè el món sencer la pogués veure. A ella tant li feia l'HTML; només li importava compartir les seves històries.</p>
		<p><strong>Encara estàs llegint.</strong></p>
		<p>Pensa en totes les coses que podries comunicar amb una simple pàgina com aquesta. Si tens un negoci, podries vendre alguna cosa. Si ets docent, podries ensenyar alguna cosa. Si ets artista, podries ensenyar al món alguna cosa que hagis fet. <strong>I si les paraules se't donen bé, la gent les llegirà.</strong></p>
		<p>Si et dediques al disseny web, et repto a pensar primer en les paraules. En comptes de començar amb una guia d'estils o una plantilla de Photoshop, <em>comença amb paraules en una pàgina</em>.</p>
		<p>Tens res a dir? Si no ho saps, no té gaire sentit afegir-hi la resta de brossa. <strong>Simplement comença amb una pàgina</strong>, amb un únic objectiu. Escriu i publica-la, i després <em>dóna-hi voltes</em>. Cada vegada que hi vulguis afegir alguna cosa, pregunta't: això m'ajuda a comunicar-me millor? Aquests estils addicionals, aquesta imatge, aquest enllaç, ajudaran la meva audiència a entendre-ho millor? Si la resposta és &quot;no&quot;, no l'hi afegeixis.</p>
		<p><strong>En el fons, el disseny web hauria de centrar-se en les paraules</strong>. Les paraules no vénen <em>després</em>, quan el disseny està enllestit. Les paraules són el començament, el nucli, el focus.</p>
		<p>Comença amb paraules.</p>
		<p>
			Salutacions,<br>
			Justin Jackson<br>
			<a href="http://twitter.com/mijustin">@mijustin</a><br>
		</p>
		<p class="note">T'agrada fer coses al web? <a href="https://justinjackson.ca/newsletter">Subscriu-te a la meva llista de correu electrònic</a>.</p>
		<p class="note" lang="en">Translator: <a href="https://jordinebot.me" lang="ca">Jordi Nebot</a> – <a href="words.html" hreflang="en">English version</a></p>
		<script src="words.js"></script>
	</body>
</html>