<!DOCTYPE html>
<html lang="fa" dir="rtl">
	<head>
		<meta charset="UTF-8">
		<title>Words</title>
		<link href="words.css" rel="stylesheet">
	</head>
	<body>
		<h1>این یک صفحه وب است.</h1>
		<p>چیز زیادی اینجا نیست.</p>
		<p>فقط کلمات.</p>
		<p><strong>و شما آنها را می‌خوانید.</strong></p>
		<p>طراحی‌های دلربا، طرح‌های ریسپانسیو و اسکریپت‌هایی که کارهای خارق‌العاده می‌کنند ما را اسیر خود کرده‌اند.</p>
		<p><strong>اما همچنان قدرتمندترین ابزار در وب کلمات هستند.</strong></p>
		<p>من این کلمات را نوشته‌ام و شما آنها را می‌خوانید: <em>این</em> خارق‌العاده است.</p>
		<p>من در یک شهر کوچک در بریتیش کلمبیا هستم؛ شما احتمالا جایی دیگر هستید. من این را در صبح زود روز ۲۰ جون ۲۰۱۳ نوشتم؛ شما احتمالا در یک زمان دیگر می‌خوانید. من این را روی لپ‌تاپم نوشتم؛ شما می‌توانید این را روی تلفن، تبلت یا یک کامپیوتر رومیزی بخوانید.</p>
		<p>من و شما می‌توانیم با هم ارتباط داشته باشیم چرا که<em> من این را نوشتم </em>و <em>شما آنرا می‌خوانید.</em> <strong>این وب است</strong>. با وجود مکان‌ها، دستگاه‌ها و اختلاف‌های زمانی متفاوت ما می‌توانیم <em>اینجا </em>متصل شویم، در یک صفحه HTML ساده.</p>
		<p>من این را در یک ویرایشگر متن نوشتم. این صفحه ۶ کیلوبایت حجم دارد. من احتیاجی به یک <em>سیستم مدیریت محتوا </em>، یک طراح گرافیک یا توسعه دهنده نرم‌افزار ندارم. در این صفحه به هیچ وجه کد زیادی وجود ندارد، فقط نشانه‌گذاری ساده برای پاراگراف‌ها، سلسله مراتب و تعیین اهمیت و تاکید.</p>
		<p>به یاد دارم زمانی که دخترم ۸ ساله بود به او کدنویسی HTML را آموزش می‌دادم. اولین چیزی که او نوشت  <a href="https://justinjackson.ca/squirrel" hreflang="en">یک داستان راجع به یک سنجاب</a> بود. او "HTML نمی‌نوشت"؛  <strong>او چیزی را با دنیا به اشتراک می‌گذاشت</strong>. او باور نمی‌کرد که می‌تواند در کامپیوتر خانه یک داستان بنویسد و سپس آن را برای دیده شدن در همه دنیا منتشر کند. برای او HTML قابل توجه نبود، او به اشتراک‌گذاری داستان‌هایش توجه می‌کرد.</p>
		<p><strong>شما هنوز در حال خواندن هستید.</strong></p>
		<p>به همه چیزهایی فکر کنید که می‌توانید با یک صفحه ساده مثل این بدست آورید. اگر یک تاجر باشید، می‌توانید چیزی را بفروشید. اگر یک معلم هستید، می‌توانید چیزی را آموزش دهید. اگر یک هنرمند هستید، می‌توانید چیزی را که ساخته‌اید به نمایش بگذارید. <strong>و اگر کلمات شما خوب هستند، مردم آنها را خواهند خواند.</strong></p>
		<p>اگر شما یک طراح وب هستید، یا یک مشتری که با یکی از آنها کار می‌کند، میخواهم شما را به این کار دعوت کنم که ابتدا به کلمات فکر کنید. بجای اینکه با یک قالب طرح یا یک نمونه‌سازی در فتوشاپ شروع کنید، <em>با کلمات در یک صفحه شروع کنید.</em> </p>
		<p>چه چیزیz برای گفتن دارید؟ اگر نمی‌دانید، اضافه کردن سایر متعلقات بیهوده کاربردی نخواهد داشت. <strong>فقط با یک صفحه شروع کنید</strong>، با تمرکز بر یک چیز. آن را بنویسید و منتشر کید، سپس <em>آنرا تکرار کنید</em>. هر بار که می‌خواهید چیزی اضافه کنید، از خود بپرسید: آیا این به من برای ارتباط بهتر کمک می‌کند؟ آیا این قالب‌بندی، عکس‌ها یا لینک‌های اضافه به فهم بهتر مخاطبان کمک می‌کند؟ اگر پاسخ "نه" است آن را اضافه نکنید.</p>
		<p><strong>مهم‌ترین موضوع، طراحی وب باید حول کلمات باشد</strong>. کلمات <em>پس از</em> انجام طراحی نمی‌آیند. کلمات آغاز کار هستند، هسته، تمرکز.</p>
		<p>با کلمات آغاز کنید.</p>
		<p>سپاس،<br>Justin Jackson</p>
		<p class="note">این مطلب در اصل الهام گرفته شده از طراحی <span lang="en">Jason Fried</span> در <a dir="ltr" href="https://knowyourcompany.com" hreflang="en" lang="en">Know Your Company</a> است.</p>
		<p dir="ltr" class="note" lang="en">Translator: <a href="https://twitter.com/kamyarns" lang="fa">Kamyar</a> – <a href="words.html" hreflang="en">English version</a></p>
		<script src="words.js"></script>
	</body>
</html>
