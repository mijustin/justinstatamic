<!DOCTYPE html>
<html lang="mn">
	<head>
		<meta charset="UTF-8">
		<title>Words</title>
		<link href="words.css" rel="stylesheet">
		<link href="https://plus.google.com/u/0/115056462967470089501" rel="author">
	</head>
	<body>
		<h1>﻿Энэ бол вэб хуудас.</h1>
		<p>Энд их зүйл байхгүй.</p>
		<p>Зүгээр л үгс.</p>
		<p><strong>Та одоо уншиж байна.</strong></p>
		<p>Бид чамин дизайн, олон төхөөрөмжид нийцүүлсэн зохион байгуулалт болон элдэв зүйлийн ид шидтэй скрипт гэх мэт зүйлсийг хэт их анхаардаг болсон.</p>
		<p><strong>Гэвч вэб дээрх хамгийн хүчирхэг хэрэгсэл нь үг юм.</strong></p>
		<p>Би эдгээр үгсийг бичиж, та уншиж байгаа нь: <em>зүгээр л</em> гайхамшиг.</p>
		<p>Би Бритиш Колумбиагийн нэгэн жижиг хотод байна; та хаа нэгтээ өөр газар байгаа байх. Би үүнийг 2013 оны 6-р сарын 20-ний өглөө эрт бичсэн; харин та үүнийг өөр цаг үед уншиж байж таарна. Би үүнийг өөрийн зөөврийн компьютер дээр бичсэн; харин та үүнийг өөрийн гар утас ч юм уу таблет эсвэл компьютер дээрээс уншиж байгаа байх.</p>
		<p><em>Би үүнийг бичиж</em>, <em>та уншсанаар</em> бид хоёр холбогдох боломжтой болж байна. <strong>Үүнийг л вэб гэдэг шүү дээ.</strong> Бид өөр өөр газарт, өөр өөр төхөөрөмжүүд дээр, мөн өөр өөр цагийн бүсэд байгаа хэдий ч <em>энэ л</em> энгийн HTML хуудасны тусламжтай холбогдож чадаж байна.</p>
		<p>Би үүнийг текст эдитор дээр бичсэн. Хэмжээ нь ердөө л 6 KB. Надад Контент Менежмент Систем ч юм уу график дизайнер, эсвэл програм хангамж хөгжүүлэгчийн хэрэг байгаагүй. Энэ хуудсан дээр олон код байхгүй, зөвхөн догол мөр болон бүтцийн мөн тодотгох үүрэгтэй энгийн HTML тэмдэглэлүүд л бий.</p>
		<p>Би охиндоо 8 настайд нь HTML код хэрхэн бичихийг зааж байснаа санаж байна. Түүний анхны бичсэн зүйл нь <a href="http://bizbox.ca/kidlet/">хэрэмний тухай түүх</a> байсан. Тэгэхдээ миний охин "HTML бичиж" байгаадаа ч биш харин <strong>хорвоо дэлхийтэй ямар нэг зүйлийг хуваалцаж байгаадаа баяртай байсан.</strong> Гэрийнхээ компьютер дээр бичиж оруулсан зүйлcийг нь дэлхий даяараа үзэх боломжтой гэдэгт нэг л итгэхгүй байсан. Тиймээс ч миний охины гол анхаарч байсан зүйл нь HTML биш харин өөрийнх нь бичих түүхүүд байсан.</p>
		<p><strong>Та одоо ч уншсаар л байна.</strong></p>
		<p>Энэ мэт энгийн хуудасны тусламжтайгаар хийж болох бүх зүйлсийн тухай бодоод үз л дээ. Хэрэв та бизнес эрхлэгч бол ямар нэгэн юм зарж болох юм. Хэрэв та багш бол ямар нэг зүйл зааж болно. Хэрэв та уран бүтээлч бол өөрийн бүтээлүүдээс толилуулж болох юм. <strong>Таны үгс л сайн бол хүмүүс тэднийг унших болно.</strong></p>
		<p>Хэрэв та вэб дизайнер эсвэл тэдэнтэй ажиллаж байгаа үйлчлүүлэгч нь бол би таныг хамгийн түрүүнд үгсийн тухай бодоосой гэж хүсч байна. Загварын баримт бичиг ч юм уу Photoshop дүрслэлийн оронд <em>хуудас дээрээ бичих үгсээсээ эхлээрэй.</em></p>
		<p>Таны хэлэх гэсэн зүйл юу вэ? Хэрэв та хэлэх гэсэн зүйлээ мэдэхгүй байгаа бол дизайн болон бусад зүйлсийг хичнээн сайн хийсэн ч ямар ч үр ашиггүй. Харин нэг зүйлд зориулсан <strong>нэг хуудаснаас л эхлээрэй.</strong> Тухайн зүйлээ бич, бичсэнээ вэб дээр байршуул, тэгээд <em>яг энэ маягаар үргэлжлүүл.</em> Та ямар нэг зүйлийг нэмэх бүртээ өөрөөсөө асуу: Энэ нь илүү сайн харилцахад надад хэр тус болж байна вэ? Энэ нэмэлт загвар, зураг, эсвэл холбоос нь олон нийтэд илүү ойлголт өгөх үү? Хариулт нь "үгүй" бол битгий нэм.</p>
		<p><strong>Вэб дизайны мөн чанар нь үг юм.</strong> Үг бол, дизайныг хийж гүйцэтгэсний <em>дараа л</em> бодож үздэг зүйл биш. Үг бол дизайны эхлэл, гол төв, гол дүр нь юм.</p>
		<p>Үгээр эхэлцгээе.</p>
		<p>Хүндэтгэсэн,<br>Justin Jackson</p>
		<p class="note" lang="en">Translator: <span lang="mn">Ochbadral Bat-Erdene</span> – <a href="words.html" hreflang="en">English version</a></p>
		<script src="words.js"></script>
	</body>
</html>
